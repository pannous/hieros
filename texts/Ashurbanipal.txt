Cuneified Ashurbanipal 10

http://oracc.museum.upenn.edu/rinap/rinap5/Q003709/

[This cuneiform text was computer-generated from a transliteration. See this page for trouble-shooting tips.]
𒊻𒉡 𒊏𒉺𒀾𒌈 𒅖𒊒𒆪𒌋𒉌 𒆰𒆳 𒁾𒊬𒊒𒋾 𒌑𒃻𒄭𒍪 𒅗𒊏𒅆𒌍𒊑𒂊𒋾 𒆳 𒀸𒋩𒆠 𒆳 𒌵𒆠 𒊭 𒁹𒀭𒊹𒉽𒀸 𒈗 𒆳 𒀸𒋩𒆠 𒀜 𒁀𒉌𒅀 𒁴𒈨𒂗𒋙𒌦 𒀉𒁺𒌑 𒆷 𒅅𒈬𒊒 𒅆𒌓𒋙𒌦 𒂊𒎏𒈾 𒀀𒈾𒆪 𒀸 𒆠𒂍 𒀭𒎌 𒃲𒎌 𒂗𒎌𒅀 𒀝𒈬𒊏 𒅆𒌓𒊿𒀸𒌋𒀭𒅎𒂂𒄷𒎌𒎌𒂍𒆳 𒋗𒀀𒌓 𒃻 𒆷𒁀𒊕 𒅋𒇷𒆪𒀸 𒀀𒆳 𒀭𒌍 𒀭𒉺𒌆𒊭 𒂊𒊑𒋛𒈾 𒁕𒀀𒁍𒄑𒇷𒀀𒀀𒊑𒌑𒊕𒇸𒄿𒋗𒌑𒄿𒋙𒌋𒌑𒊬𒈨𒅆𒌑𒊬𒈨𒌓𒊭 𒁹𒈗𒄀𒈾 𒌋𒌋 𒆳 𒀭𒊹𒆠 𒀜 𒀜 𒀜 𒆕𒅀 𒂊𒁍𒋙

i 1	

𒀀𒈾𒆪 𒁹𒀭𒊹𒆕𒀀 𒈗 𒃲𒌋
 	

𒈗 𒆗𒉡 𒈗 𒋙 𒈗 𒆳 𒀭𒊹𒆠
 	

𒈗 𒄒𒋥 𒇹𒁴
 	

𒌓𒁺 𒊮𒁉 𒁹𒀭𒊹𒉽𒀸 𒌋𒌋 𒆳 𒀭𒊹𒆠
i 5	

𒄊𒀴 𒆍𒀭𒊏𒆠
 	

𒈗 𒆳 𒅴𒂠 𒅇 𒌵𒆠
 	

𒊮𒁄𒁄 𒁹𒀭𒌍𒉽𒎌𒋢
 	

𒈗 𒋙 𒈗 𒆳 𒀭𒊹𒆠
 	

𒀭𒎌 𒃲𒎌 𒀸 𒌺𒋙𒉡
i 10	

𒅆𒆳 𒅆𒂟𒁴 𒄿𒅆𒈬 𒋆𒋾
 	

𒂊𒇷 𒈗𒎌 𒀀𒈨 𒉺𒊩𒆠
 	

𒍣𒄫 𒈬𒅀 𒌑𒊬𒊑𒄷
 	

𒌑𒊬𒁍𒌑 𒁁𒇻𒌑𒋾
 	

𒂍𒄯𒊕𒃲𒆳𒆳𒊏
i 15	

𒂍 𒀭𒊹 𒂗𒅀 𒌑𒊕𒇸
 	

𒂍𒋞𒎌𒋙 𒌑𒊩𒁉𒃻 𒆬𒄀 𒆬𒌓
 	

𒄑𒁴𒈨 𒈤𒎌 𒈨𒋤 𒆬𒌓 𒌑𒊩𒆧
 	

𒀸 𒆍 𒄭𒍦 𒆳𒆳 𒊍𒄣𒌒
 	

𒀭𒊹 𒀸 𒂍𒄯𒊕𒄖𒆷 𒌑𒊺𒆗𒈠
i 20	

𒌑𒊬𒈠𒀀 𒁈 𒁕𒊏𒀀𒋾
 	

𒂍𒊕𒅍 𒂍𒃲 𒀭𒎌 𒆕𒍑
 	

𒌑𒊕𒇷𒆷 𒄑𒄯𒎌𒋙
 	

𒀭𒂗 𒀭𒃽𒈬 𒀭𒁁𒀖𒆍𒀭𒊏𒆠
 	

𒀭𒂍𒀀 𒀭𒁲𒋻 𒌌𒌅 𒆠𒆗 𒂍𒊹𒊏
i 25	

𒌑𒉈 𒌑𒊺𒆗
 	

𒆠𒆗 𒋗𒀭𒈾𒆠
 	

𒁈𒈤𒄷 𒋗𒁁 𒀭𒋾𒋙 𒈲𒋾
 	

𒐐 𒄘𒌦 𒍝𒄩𒇻𒌑 𒅁𒁍
 	

𒀀𒈾 𒀀𒃵𒊑 𒀊𒋾𒅅𒈠
i 30	

𒌑𒊐𒁀𒀀 𒂔𒍑𒋙
 	

𒌑𒊺𒄫𒈠 𒄑𒅕𒈨 𒀀𒉡 𒄑𒈩𒈣𒃶𒈾
 	

𒄑𒍢 𒁕𒊑𒂊 𒃻 𒋃𒉡𒉡 𒃻𒈠𒈨𒌍
 	

𒌍𒐉 𒄘𒌦 𒌋𒌋 𒈠𒈾 𒆬𒄀 𒍽𒀀
 	

𒄒𒉻𒋢 𒌑𒊩𒄫
i 35	

𒌑𒆗𒉌𒈾 𒋆𒋛𒂊𒋙
 	

𒂊𒇷 𒀭𒀫𒌓 𒂗 𒃲𒂊
 	

𒍮𒈜𒋙 𒀜𒊒𒊻𒈠
 	

𒌑𒆥 𒋫𒊏𒀭𒋙
 	

𒄑𒇀 𒈲𒌅 𒊒𒁺 𒀭𒀫𒌓
i 40	

𒂊𒌀𒇷 𒀭𒎌 𒂗 𒂗𒂗
 	

𒀸 𒆬𒄀 𒆬𒌓 𒉌𒌓𒎌 𒉌𒋝𒋾
 	

𒀝𒈬𒊏 𒀮𒍑𒊓
 	

𒀀𒈾 𒀭𒀫𒌓 𒈗 𒆧𒆳 𒀭𒂊 𒌋 𒆠𒁴
 	

𒊓𒉿𒅔 𒇽𒉽𒎌𒅀
i 45	

𒀀𒈾 𒅆𒋆𒋾 𒀾𒊿
 	

𒄑𒈿 𒄑𒈩𒈣𒃶𒈾 𒄑𒍢 𒁕𒊑𒂊
 	

𒊭 𒉺𒊩𒇻 𒀖𒁍𒆳
 	

𒉌𒌓𒎌 𒉌𒋝𒋾 𒍝𒀪𒈾𒀜
 	

𒀀𒈾 𒈠𒀀𒀀𒀠 𒋳𒉌𒂊 𒀭𒂗 𒀭𒃽𒈬
i 50	

𒃻𒃶 𒄩𒃻𒁲 𒂊𒄫 𒊒𒀪𒀀𒈨
 	

𒅘𒇺 𒂊𒁍𒍑
 	

𒀸 𒆍𒄭𒇷𒋤 𒈦𒋳 𒀭𒇡𒉺𒉌𒌈
 	

𒊭 𒆪𒊻𒁍 𒊓𒀠𒄷
 	

𒀜𒁲
ii 1	

𒐉 𒄠𒎌 𒆬𒌓 𒅅𒁺𒌋𒋾
 	

𒈾𒍢𒊒 𒆠𒁉𒄑 𒈗𒌋𒋾𒅀
 	

𒀸 𒆍 𒍢𒀉 𒀭𒌓𒅆
 	

𒀸 𒆍 𒀭𒆗𒊏𒁉
ii 5	

𒀸 𒆍 𒂍𒍣𒁕 𒃻 𒆠𒆗
 	

𒁈𒉺𒇻𒆠 𒌌𒁁
 	

𒂍𒈦𒈦 𒂍𒃽𒌦𒈠 𒆬𒌓 𒆬𒄀
 	

𒌑𒍝𒀪𒅔 𒇻𒇷𒂊 𒌑𒂷𒇷
 	

𒀭𒊬𒋥𒆤𒈬𒊑 𒃻 𒀸 𒊌𒃰 𒊮𒁉𒃻
ii 10	

𒀜𒌋𒌋𒃻 𒂊𒍣𒁍
 	

𒌑𒅆𒁍 𒀀𒊬 𒆷 𒋛𒈠𒀀𒋾𒃻
 	

𒀸 𒁄𒅀 𒁮𒆠 𒃻 𒀭𒊹 𒅖𒊒𒅗
 	

𒋻𒃻𒀀 𒊓𒇷𒈬
 	

𒀀𒈾 𒉻𒈜 𒀭𒋾𒃻 𒈲𒋾
ii 15	

𒋩𒊒𒄷 𒈪𒋛𒂊𒃻 𒋗𒄣𒊒𒋾
 	

𒀸 𒈧𒈪 𒅆𒌓 𒈤𒄭𒂊
 	

𒅖𒋫𒀮𒉺𒊏 𒅗𒀀𒀀𒈾
 	

𒀭𒌓 𒅇 𒀭𒅎 𒀾𒀠𒈠
 	

𒂊𒁍𒇻𒅔𒉌 𒀭𒉡 𒆠𒂊𒉡
ii 20	

𒋛𒆳 𒀭𒋾𒃻 𒃲𒋾 𒌑𒊬𒊑𒄴
 	

𒌑𒊺𒈨𒅆 𒀸 𒁈𒈤𒄭
 	

𒋗𒁁 𒁕𒊏𒀀𒋾
 	

𒌓𒍢𒂊𒃻 𒋗𒄣𒊒𒋾 𒌑𒆥𒈠
 	

𒌑𒊩𒇷𒈠 𒈪𒋛𒂊𒃻
ii 25	

𒀭𒅎𒂂𒄷𒎌 𒄑𒋗𒊑𒅔𒉌
 	

𒀀𒈾 𒋾𒆷 𒍣𒎌𒅀
 	

𒀸 𒆍 𒂍𒃴𒈩
 	

𒂍 𒀭𒌋𒄥 𒃻 𒌷𒋻𒁉𒍢 𒊍𒄣𒌒
 	

𒀀𒁲 𒀀𒁲𒉌 𒀀𒁉 𒆷 𒅎𒈠𒀠𒆷𒁺
ii 30	

𒌝𒈨 𒀀𒀖𒋾 𒆷 𒁀𒈾𒀜 𒀸 𒊮𒁉 𒂼𒃻
 	

𒀀𒈾 𒂊𒄫 𒂍𒄾𒄾 𒄑𒆳 𒉌𒂍 𒈬𒅀
 	

𒀭𒌍 𒃻 𒅁𒈾𒀭𒉌 𒀀𒈾 𒈗𒌋𒋾
 	

𒌝𒈠 𒁹𒀭𒊹𒆕𒀀 𒂍𒆳 𒋙𒀀𒌅
 	

𒅁𒁍𒍑𒈠 𒆠𒆗𒋙
ii 35	

𒌑𒊬𒌋𒌋𒉌 𒉺𒊩 𒁕𒊏𒀀𒋾
 	

𒀀𒆳 𒀭𒌍 𒃻 𒌌𒌅 𒌓𒎌 𒋤𒎌
 	

𒅅𒁍𒌋 𒂊𒎏𒈾 𒌑𒆗𒅆
 	

𒌦𒎌 𒂕𒎌
 	

𒂍 𒀭𒌍 𒃻 𒁹𒀭𒁲𒈠𒉡𒈦
ii 40	

𒀀 𒁹𒀸𒋩𒉽𒌉𒍑 𒈗 𒉺𒉌
 	

𒈤𒊑𒅀 𒂊𒁍𒋗
 	

𒆷𒁀𒊕 𒌑𒃻𒌨𒈠
 	

𒌑𒆳𒄀𒆷 𒉺𒉡𒌋𒀀
 	

𒀸 𒀀𒆳 𒀭𒌍 𒀭𒉺𒌆 𒀭𒄷𒊻𒋢
ii 45	

𒀜𒆠 𒂊𒇷 𒊭 𒌓𒈨 𒉺𒉌
 	

𒋗𒁁𒋢 𒌑𒊐𒄫
 	

𒌌𒌅 𒀳𒋙 𒀀𒁲 𒃮𒁳𒁉𒂊𒋙
 	

𒅈𒍦 𒌑𒊕𒇸
 	

𒂍𒈨𒉈𒀭𒈾 𒂍 𒀭𒉺𒌆 𒈛 𒈤
ii 50	

𒊭 𒈗 𒉺𒉌 𒈤𒊑𒅀 𒆷 𒂊𒁍𒋙
 	

𒀊𒈾𒀀 𒆠𒆗𒋙
 	

𒄑𒃡𒎌 𒄑𒂞 𒈤𒎌
iii 1	

𒌑𒆳𒊑𒍝 𒂊𒇷𒋙𒌦
 	

𒄑𒅅𒎌 𒄑𒇷𒅀𒀀𒊑
 	

𒈨𒋤 𒆬𒌓 𒌑𒊩𒆧
 	

𒌑𒋥𒋫𒀀 𒆍𒎌𒋙𒌦
iii 5	

𒈫 𒄠𒎌 𒆬𒌓 𒈬𒅘𒆠𒁍
 	

𒂵𒊑𒅀 𒀸 𒀜𒌋𒌋 𒀭𒌍
 	

𒂗𒅀 𒌌𒁁 𒈫 𒀭𒈛𒈨
 	

𒌍𒈠𒊑𒂊 𒃻 𒋾𒄑𒁍𒌓
 	

𒄑𒋗𒊑𒅔𒉌
iii 10	

𒈬𒊩𒇷𒈬 𒄒𒋛 𒈗𒋾𒅀
 	

𒈬𒊺𒊑𒁍 𒄭𒍦 𒆳𒄿 𒌋 𒌓𒁴
 	

𒀸 𒆍 𒂍𒄾𒄾 𒌌𒁁
 	

𒋗𒅀 𒀭𒌍 𒀭𒉺𒌆 𒊍𒁁
 	

𒌑𒊺𒆗 𒌑𒊺𒈨 𒀸 𒁈 𒁕𒊏𒀀𒋾
iii 15	

𒂍𒁴𒃲𒌦𒈠 𒂍 𒀭𒃲
 	

𒃻 𒆠𒆗 𒂦𒀭𒆠
 	

𒀀𒈾 𒋛𒄭𒅕𒋾𒋙 𒅈𒍦 𒌑𒊕𒇸
 	

𒂍 𒀭𒌍 𒀭𒎏𒃲 𒀭𒌓 𒀭𒀀𒀀
 	

𒊭 𒆠𒆗 𒀏𒆠 𒊭 𒁹𒀭𒊹𒉽𒀸
iii 20	

𒌋𒌋 𒆳 𒀭𒊹𒆠 𒀜 𒆕𒅀 𒂊𒁍𒋙
 	

𒅋𒇷𒆪 𒆷𒁀𒊕 𒂍𒆳 𒋙𒀀𒌓
 	

𒂊𒈾𒄴𒈠 𒄿𒄣𒉺 𒂍𒋞𒎌𒋙
 	

𒂍𒆳 𒋗𒀀𒌓 𒀀𒈾 𒋛𒆟𒋾𒋙
 	

𒅈𒍦 𒌑𒊕𒇸 𒌌𒆷𒀀 𒊑𒅆𒋙
iii 25	

𒄑𒃡𒎌 𒄑𒋩𒌋𒌋 𒈤𒎌
 	

𒌑𒆳𒊑𒍝 𒋫𒊏𒀭𒋙
 	

𒄑𒅅𒎌 𒄑𒇷𒅀𒀀𒊑
 	

𒊭 𒂊𒊑𒋛𒈾 𒄭𒂵
 	

𒌑𒋥𒋫𒀀 𒆍𒎌𒋙
iii 30	

𒌌𒌅 𒂍𒆳 𒋙𒀀𒌓 𒌑𒊕𒇷𒇻
 	

𒌑𒋗𒌅𒌋 𒀝𒈬𒊏 𒅆𒌓𒋙
 	

𒀭𒌍 𒀭𒎏𒃲 𒀭𒉺𒌆 𒀭𒌓 𒌋 𒀭𒀀𒀀
 	

𒀭𒎌 𒄘𒇷𒅀 𒀸 𒄫𒁉𒋙
 	

𒌑𒊺𒆗𒈠 𒌑𒊬𒈨
iii 35	

𒁈 𒁕𒊏𒀀𒋾 𒌍𒊑𒂊𒋾
 	

𒆳 𒀭𒊹𒆠 𒆳 𒌵𒆠 𒁹 𒋛𒆟𒋼𒅆𒈾
 	

𒅈𒍦 𒌑𒊕𒇸
 	

𒊩𒈠 𒋛𒆳 𒂍𒆳 𒈠𒆷 𒅅𒌋
 	

𒊭 𒆬𒌓 𒆬𒄀 𒂊𒁍𒍑
iii 40	

𒂊𒇷 𒊭 𒈗𒎌 𒀜𒎌𒅀
 	

𒌑𒋥𒁲 𒀭𒎌 𒃲𒎌
 	

𒄘𒇷𒅀 𒀸 𒀜𒈠𒈾𒀀𒋼𒋙𒉡
 	

𒍢𒊏𒀀𒋼 𒌑𒊺𒈨𒋙𒉡𒋾
 	

𒇻𒀬𒎌 𒌨𒊑𒄴𒋾
iii 45	

𒈠𒄯𒋗𒌦 𒀝𒆠
 	

𒌑𒌑𒄭𒊏 𒆑𒊏𒀀𒀀
 	

𒆳𒌇𒆪 𒄀𒉡𒌑 𒂊𒇷 𒊭 𒌓𒈨
 	

𒌌𒇻𒋾 𒌑𒃻𒌁𒈠
 	

𒅈𒆪𒊻 𒀩 𒈗𒋾𒅀
iii 50	

𒊭 𒆬𒌓 𒆬𒄀 𒍏 𒉆𒊑
 	

𒀸 𒅆𒌓 𒀭𒎏𒀉𒃲 𒀭𒆬𒄀𒌉𒁕
 	

𒀭𒎏𒆳𒊏 𒅘𒇺 𒌑𒊺𒄫𒈠
iv 1	

𒀀𒈾 𒈬𒌁𒊑𒅆 𒋾𒆷𒅀
 	

𒈠𒄯 𒀭𒎌 𒋾𒅅𒇷𒅀
 	

𒌑𒆥 𒈾𒀭𒍝𒄢
 	

𒌌𒌅 𒍢𒄭𒊑𒅀 𒀀𒁲 𒊏𒁉𒅀
iv 5	

𒀾𒋼𒀪𒀀 𒀾𒋥 𒀭𒎌 𒃲𒎌
 	

𒇽𒃻𒀭𒄖𒋾 𒄴𒋗𒄷
 	

𒄿𒉘𒈬 𒈾𒆗 𒍣𒁉𒅀
 	

𒀭𒅎 𒀀𒀭𒎌𒋙 𒌑𒈦𒅆𒊏
 	

𒀭𒂍𒀀 𒌑𒉻𒁲𒊏 𒅂𒎌𒋙
iv 10	

𒆳𒋾𒌑𒈠 𒀸 𒃮𒁲 𒈪𒃻𒊑
 	

𒅈𒋼𒀪𒀀 𒁀𒀪𒆳 𒀭𒂗𒆤
 	

𒀭𒎌 𒃲𒎌 𒃻 𒀊𒊑𒆷𒄷 𒀭𒊻𒋢𒌦
 	

𒂄𒉡 𒍨𒊒𒌑𒌅
 	

𒂊𒈬𒆠 𒍢𒊏𒀀𒋾
iv 15	

𒌑𒆳𒇷𒈬𒅔𒉌
 	

𒆳𒆳 𒆷 𒈠𒄀𒊑𒅀
 	

𒀸 𒋗𒅀𒅀 𒅎𒉡𒌑
 	

𒌑𒌑𒍮𒅔𒉌 𒈠𒆷 𒊮𒁉𒅀
 	

𒌌𒌅 𒌓𒁴 𒂊𒀖
iv 20	

𒀀𒁲 𒌓𒁴 𒉺𒅁𒀖
 	

𒊭 𒈗𒎌 𒀜𒎌𒅀
 	

𒅕𒋼𒀉𒁺𒌑 𒀀𒈾𒆪 𒇻𒌋 𒅈𒁲
 	

𒈠𒋃 𒌗 𒌓𒌋𒌋𒆚
 	

𒀸 𒉠 𒌓𒁴 𒌋 𒈾𒁀𒇷
iv 25	

𒈪𒄑𒊒 𒂊𒇷 𒊭 𒈗𒎌 𒀜𒎌𒅀
 	

𒌑𒋥𒁲𒈠 𒀀𒉈
 	

𒌦𒎌 𒀀𒅆𒁍𒋾 𒆳𒆳 𒃻𒀀𒋾𒈾
 	

𒌑𒊕𒉌𒃻 𒀀𒈾 𒄑𒋙𒂈𒅀
 	

𒄘𒌦 𒌋𒌋𒁕𒀜𒌓 𒆳𒋾𒌑𒈠
iv 30	

𒌑𒆥 𒂔𒍑𒋙𒌦
 	

𒀸 𒆠𒂍 𒀭𒊹 𒀭𒎏𒆤
 	

𒈗𒎌 𒀀𒈨 𒉺𒊩𒆠
 	

𒌑𒈾𒀾𒃻𒄣 𒄊𒅀𒅀
 	

𒈠𒀠𒆠 𒃲𒎌 𒃻 𒍢𒌨 𒌋 𒅆𒆷𒀭
iv 35	

𒀀𒈾 𒆤𒊑𒋙𒉡 𒌑𒉺𒄣𒌋𒉌
 	

𒀸 𒆪𒋾 𒀭𒎌 𒃲𒎌 𒂗𒎌𒅀
 	

𒆠𒆗 𒆳𒉏𒈠𒆠 𒂊𒊒𒌒
 	

𒅆𒅆𒋙𒉡 𒀸 𒆷 𒈨𒉌
 	

𒀾𒆲 𒀜𒊑𒋃 𒊩𒁹
iv 40	

𒁹𒌝𒌋𒌋𒀠𒁕𒋛 𒋾𒅁
 	

𒀞𒅀 𒆗𒉌 𒂊𒄙𒈠
 	

𒈨𒊏𒉡𒍑𒋙 𒅔𒈾𒂍𒈠
 	

𒄑𒁀𒋫 𒃻𒁕𒀀
 	

𒌋𒐉 𒌷𒎌 𒆗𒉡𒋾 𒈬𒉺𒅁 𒈗𒋾𒋙
iv 45	

𒅇 𒌷𒎌 𒌉𒎌 𒃻 𒉌𒄿𒁀 𒆷 𒄿𒋗𒌑
 	

𒀀𒁲 𒌋𒌋𒀀𒀭 𒌷𒎌
 	

𒀸 𒈾𒄀𒂊 𒃻 𒌷𒄷𒌦𒉪
 	

𒀸 𒌋𒅗 𒈨𒄑𒊑 𒃻 𒌷𒄭𒁕𒇻
 	

𒀝𒋗𒌓 𒌷𒁀𒅆𒈬
iv 50	

𒅇 𒌷𒎌 𒃻 𒇷𒈨𒋾𒋙
 	

𒀊𒇧 𒀝𒄥 𒃻 𒌦𒎌 𒀀𒈨
 	

𒊮𒁉𒋙𒌦 𒅗𒈥𒋙𒉡 𒀾𒆲
v 1	

𒌑𒉺𒅁𒄵 𒀭𒎌𒋙𒌦
 	

𒌑𒉺𒅁𒅆𒄴 𒅗𒁁𒋾 𒂗 𒂗𒂗
 	

𒀭𒎌𒋙 𒀭15𒎌𒋙 𒃻𒋗𒋙 𒃻𒂵𒋙
 	

𒌦𒎌 𒌉 𒌋 𒃲 𒀾𒇻𒆷 𒁹 𒆳 𒀭𒊹𒆠
v 5	

𒐕 𒆜𒁍 𒆕𒋡𒊒
 	

𒆠𒆗 𒆳𒉏𒈠𒆠 𒌑𒋚𒆗
 	

𒁵 𒌑𒍠𒄭𒇷𒊬
 	

𒌑𒉺𒅁𒉿𒄩 𒂔𒍑𒋙𒌦
 	

𒀭𒈾𒈾𒀀 𒊭 𒁹 𒅆 𒐋 𒈨 𒌍𒀀𒀭 𒐊
v 10	

𒈬𒀭𒈾𒎌 𒋫𒊍𒁍𒋢𒈠
 	

𒊑𒇷𒆪 𒌅𒅆𒁍
 	

𒆠𒆗 𒆳𒉏𒈠𒆠 𒀀𒊬
 	

𒆷 𒋛𒈠𒀀𒋾𒂊𒃻
 	

𒅇 𒀸 𒌓𒈨𒋙𒈠 𒅆𒄿
v 15	

𒅇 𒀭𒎌 𒀜𒎌𒃻
 	

𒅁𒁍𒌋 𒋗𒈨 𒁹 𒁁𒂁 𒆳𒆳
 	

𒋫𒀀𒀀𒋥 𒂗𒌋𒋾𒃻
 	

𒌅𒆳𒄀𒆷 𒉺𒉡𒌋𒀀
 	

𒌝𒈠 𒁹𒀭𒊹𒆕𒀀
v 20	

𒌌𒌓 𒆠𒆗 𒆳𒉏𒈠𒆠
 	

𒌑𒊺𒍝𒀭𒉌𒈠
 	

𒌑𒊺𒊐𒀭𒉌
 	

𒆠𒆗 𒂍𒀭𒈾
 	

𒀀𒆳 𒆠𒂍 𒀭𒋾𒋙𒌦
v 25	

𒊭 𒌌𒌓 𒌓𒎌 𒋤𒎌 𒅅𒁍𒌋
 	

𒂊𒎏𒈾 𒌑𒆗𒇷𒈬 𒌦𒎌 𒂕𒎌
 	

𒋗𒅀 𒀭𒋾𒃻 𒃲𒋾 𒀜𒈬𒄴
 	

𒄯𒊏𒉡 𒄿𒋓𒌅 𒃻 𒌌𒇻𒊻
 	

𒊮𒁉 𒋫𒊍𒁀𒋫 𒀀𒈾 𒂍𒀭𒈾
v 30	

𒀸 𒆠𒆗 𒀕𒆠 𒌑𒊺𒆗𒅆𒈠
 	

𒀸 𒂍𒄭𒇷𒀭𒈾 𒃻 𒋫𒉘𒈬
 	

𒌑𒊬𒈨𒅆 𒉺𒊩 𒁕𒊏𒀀𒋾
 	

𒀸 𒌓𒈨𒋙 𒂍 𒀉𒆠𒀉 𒀭15 𒃽𒅀
 	

𒊭 𒆠𒆗 𒀏𒆠
v 35	

𒊭 𒆠𒈠 𒂼 𒀀𒀖𒋾 𒌅𒊐𒁀𒀭𒉌
 	

𒇽𒉽𒎌𒅀 𒄿𒈾𒊒
 	

𒄀𒂇 𒈠𒀠𒆠 𒌑𒊕𒉌𒃻
 	

𒀀𒈾 𒄊𒅀𒅀 𒊭 𒁹𒈗𒄀𒈾
 	

𒀜 𒀜 𒀜 𒆕𒅀
v 40	

𒊮𒁄𒁄 𒁹𒂗𒁀𒉌 𒌉 𒁹𒀀𒁕𒋛
 	

𒊭 𒁺𒊒𒊌𒋙 𒁄𒌀𒆠
 	

𒂊𒁍𒋙 𒆷𒁀𒊕 𒅋𒌨
 	

𒈪𒆤𒋫𒃻 𒀜𒆠
 	

𒀸 𒌗 𒊩𒈨 𒌓𒈨 𒊺𒈨𒂊
v 45	

𒀜𒋫𒀜𒁲 𒁴𒈨𒂗𒃻
 	

𒀸 𒀀𒃵𒊑 𒉌𒌓𒅗 𒉌𒌓𒍝𒆳
 	

𒂍 𒀉𒆠𒀉 𒋙𒀀𒌅
 	

𒀀𒈾 𒋛𒆟𒋾𒃻 𒅈𒍦
 	

𒌑𒊕𒇸 𒇻𒇷𒂊 𒌑𒂷𒇷
v 50	

𒀭𒊹 𒌋 𒀭𒎏𒆤 𒀭𒎌 𒄘𒇷𒅀
 	

𒈬𒌑𒍮𒌑 𒈠𒆷 𒊮𒁉𒅀
vi 1	

𒆠𒆗𒃻 𒌑𒊺𒆗𒈠
 	

𒌑𒊺𒉿𒃻 𒄿𒌍𒉌 𒂍 𒀉𒆠𒀉
 	

𒇻𒀬𒎌 𒌨𒊑𒄴𒋾
 	

𒈠𒄯𒋗𒌦 𒀝𒆠
vi 5	

𒌑𒌑𒄭𒊏 𒆑𒊏𒀀𒀀
 	

𒀭𒊹 𒅇 𒀭𒎏𒆤
 	

𒊭 𒌌𒌅 𒍢𒄭𒊑𒅀
 	

𒌑𒊐𒁍𒅔𒉌
 	

𒄑𒍮𒊒 𒈗𒌋𒋾
vi 10	

𒆠𒆗 𒂍 𒀉𒆠𒀉 𒋙𒀀𒌓 𒅕𒊒𒁍𒈠
 	

𒅁𒁍𒋙 𒄿𒌍𒉌 𒄾𒎌
 	

𒀸 𒁍𒌦𒉌𒋙𒉡 𒉆𒊒𒋾
 	

𒀸 𒉌𒅖 𒅆𒅀𒎌𒋙𒉡 𒅆𒂟𒎌
 	

𒃻 𒄿𒁇𒊏𒀀 𒄒𒊏𒀀𒋾
vi 15	

𒁹𒀭𒊹𒆕𒀀 𒈗 𒈪𒄫 𒊮𒁉𒋙𒉡
 	

𒂊𒄫 𒂍 𒀉𒆠𒀉 𒋗𒀀𒌅
 	

𒄩𒁹 𒀖𒋰𒆷𒋢
 	

𒌓𒎌𒅀 𒇷𒃻𒊑𒆪
 	

𒇻𒍑𒁉 𒁍𒀪𒀀𒊒
vi 20	

𒁼 𒄑𒄖𒍝 𒈗𒋾𒅀 𒇻𒆥𒉡
 	

𒇻𒊩𒁉𒊒 𒁄𒎌𒅀
 	

𒇽𒉽𒎌𒅀 𒇷𒉌𒂊𒊒
 	

𒇷𒌑𒆠𒌅 𒂵𒊑𒅀
 	

𒀸 𒆪𒋾𒋙𒉡 𒊏𒁉𒋾
vi 25	

𒂊𒈠 𒀀𒃮𒁍𒌋 𒆷𒁁𒂖
 	

𒀀𒊬 𒌑𒇡𒊏𒈬
 	

𒌨𒋗𒁕 𒋗𒅀𒀀𒀀
 	

𒀀𒈾 𒂕 𒌓𒈨 𒌉𒎌 𒌉 𒌉𒎌
 	

𒌉𒎌 𒅇 𒌉𒎌
vi 30	

𒀸 𒈗𒎌 𒌉𒎌𒅀
 	

𒃻 𒀭𒊹 𒌋 𒀭𒎏𒆤 𒌓𒌅𒋗𒈠
 	

𒀀𒈾 𒁁𒂁 𒆳 𒌋 𒌦𒎌
 	

𒄿𒉆𒁍𒌑 𒍣𒄫𒋙
 	

𒂊𒉡𒈠 𒂍 𒀉𒆠𒀉 𒋗𒀀𒌓
vi 35	

𒄿𒆗𒁉𒊒𒈠 𒅔𒈾𒄷
 	

𒀭𒄷𒊻𒋢 𒇻𒌓𒁹
 	

𒈬𒊬𒌑 𒅆𒋛𒀀 𒈬𒅀
 	

𒇷𒄯𒈠 𒉌𒄑 𒈜𒋗𒍑
 	

𒇻𒀬 𒁄𒆠
vi 40	

𒀀𒈾 𒀾𒊑𒋙 𒇻𒌁
 	

𒀭𒎌 𒃲𒎌 𒈠𒆷 𒀸 𒈬𒊬𒂊 𒀭𒉌𒂊 𒃻𒀜𒊒
 	

𒈗𒌓𒅗 𒌨𒋻𒊏𒁍
 	

𒇷𒄑𒍮𒊒 𒁄𒎌𒅗
 	

𒊭 𒈬𒊬𒌋 𒅆𒋛𒀀 𒈬𒅀 𒅁𒁀𒌓
vi 45	

𒀸 𒊩𒈠 𒅆𒌓 𒉌𒆸𒋾 𒌑𒄬𒆷𒄣
 	

𒀉𒋾 𒈬𒊬𒂊
 	

𒅆𒋛𒀀 𒈬𒋙 𒆷 𒄿𒊕𒅗𒉡
 	

𒀭𒎌 𒃲𒎌
 	

𒊭 𒀭𒂊 𒅇 𒆠𒁴
vi 50	

𒈗𒊻𒋢 𒇺𒆠𒁍
 	

𒈬𒋙 𒆰𒋙 𒀸 𒆳 𒇻𒄬𒇷𒄣
 	

𒌗𒆥 𒌓𒌋𒌋𒐉𒆚
 	

𒅆𒈨 𒁹𒀭𒉺𒌋𒌋𒉽𒎌𒋙 𒇽𒉆
 	

𒆳𒊓𒂇𒄿𒈾
 	

𒌗𒉈𒉈𒃻 𒌓𒐋𒆚
 	

𒅆𒈨 𒁹𒀭𒉺𒌋𒌋𒉽𒎌𒋙
 	

𒇽𒉆 𒆳𒊓𒂇𒄿𒈾
